<!DOCTYPE html>
<html>
<head>
    <meta charset="UTF-8">
    <title>Punguța cu 2 bani</title>
</head>
<body style="font-size: 20px; background: #ffffcc;">
    <style>
        a { color: #003366; }
        a:visited { color: #000000; }
        a:hover { color: #0000e0; }
    </style>
    <h1>Punguta cu 2 bani</h1>
    <img src="https://www.povesti-pentru-copii.com/img/punguta-cu-doi-bani.jpg">
    <div>
        Era odată o babă şi un moşneag. Baba avea o găină, şi moşneagul un cucoş; <br>
      găina babei se oua de câte două ori pe fiecare zi şi baba mânca o mulţime de ouă; <br>
      iar moşneagului nu-i da nici unul. Moşneagul într-o zi perdu răbdarea şi zise: <br>
        – Măi babă, mănânci ca în târgul lui Cremene. Ia dă-mi şi mie nişte ouă, ca să-mi prind pofta măcar. <br>
        – Da’ cum nu! zise baba, care era foarte zgârcită. Dacă ai poftă de ouă, bate şi tu cucoşul tău, <br>
      să facă ouă, şi-i mânca; că eu aşa am bătut găina, şi iacătă-o cum se ouă. <br>
        Moşneagul, pofticios şi hapsin, se ia după gura babei şi, de ciudă, prinde iute şi degrabă cucoşul <br>
      şi-i dă o bataie bună, zicând: <br>
        – Na! ori te ouă, ori du-te de la casa mea; ca să nu mai strici mâncarea degeaba. <br>
        Cucoşul, cum scăpă din mânile moşneagului, fugi de-acasă şi umbla pe drumuri, bezmetec. Şi cum mergea <br>
      el pe-un drum, numai iată găseşte o punguţă cu doi bani. Şi cum o găseşte, o şi ia în clonţ şi se <br>
      întoarnă cu dânsa înapoi către casa moşneagului. Pe drum se întâlneşte c-o trăsură c-un boier şi cu <br>
      nişte cucoane. Boierul se uită cu băgare de seamă la cucoş, vede în clonţu-i o punguţă şi zice vezeteului: <br>
        – Măi! ia dă-te jos şi vezi ce are cucoşul cela în plisc. <br>
    </div>
    <br>
      Link-uri către celelalte pagini:<br>
      <a href="Povesti.html" target="_blank">Pagina Principala</a><br>
      <a href="Pag1.html" target="_blank">Capra cu 3 iezi</a><br>
      <a href="Pag3.html" target="_blank">Povestea lui Harap-Alb</a><br>
      <a href="Pag4.html" target="_blank">Ivan Turbincă</a><br>
</body>
</html>